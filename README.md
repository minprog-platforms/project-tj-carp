# Programmeerproject proposal: budget app
## TJ Leeuwerik

### Probleem
Mijn financiën houd ik bij in een Excel-sheet. Dit is eenvoudig te overzien, en makkelijker te manipuleren en goedkoper dan beschikbare budgetteer-apps. 
Echter, is het ook niet de meest handige oplossing. Ik voer alle data met de hand in, moet vaak extra klikken vanwege de begrenzing op soorten invoer (zoals
het euro-teken) in Excel, en heb ook extra moeite moeten doen om via Excel mijn uitgaven te sorteren en kleurcoderen. Ik denk dat dit efficiënter kan,
en dat deze problemen kunnen worden opgelost door een eigen webapplicatie te maken. 

### Oplossing
Deze webapplicatie zal een overzicht helpen te creëeren van de financiën van de gebruiker. De applicatie zal input accepteren voor waardes als inkomsten en uitgaves,
de datum waarop deze zijn gedaan, de soort inkomst/uitgave en de bredere categorie waar deze onder valt. Met deze data wordt er dan ook een totaalbedrag aan inkomsten
en uitgaves per (fiscale) maand en categorie teruggegeven, die beschikken over visualisatie. 
